## Kendime Notlar

Kendime bazı notlarım var, bir birey olarak unutmak istemediğim davranışlarımı yazmak istediğim. Bunlar beni daha iyi bir insan yapmadı fakat daha mutlu biri yaptı. 


- İfşa etmek kötüdür isimsiz olsa bile.

- Hiç konuşmamak yarım bilgiyle konuşmaktan yeğdir.

- Bilmiyorsan sor, biliyormuş gibi davranma.

- İnsanları demotive etme.

- İnsanların seni demotive etmesine izin verme. 

- Kimse seninle aynı seviyede olmak zorunda değil. Bu yüzden kendinin daha iyi olduğunu düşünme, senden daha iyi olduğunu düşündüğün insanlar ile kendini kıyaslama.

- Nefret söylemlerinde bulunma, bir şey gördüğünde eleştirmek zorunda olmadığını bil. 
Fikrini her zaman belirtmek zorunda değilsin.

- Teknik olmayan insanlar veya o meslekten olan insanlarla konuşurken hangi kelimeleri seçmen gerektiğine dikkat et. 

- Her zaman haksızlığa uğruyormuş gibi veya en çok işin sende olduğundan, çok yoğun olduğundan, zamanının değerli olduğundan yakınma bu çoğu kişi için böyle olduğunun ve özel olmadığının farkına var.

- Seni özel yapacak şeyin tamamladığın işler ve başarıların olduğunu bil. Daha çok biliyor olmak, bir eser bırakmış olmanın karışısında hiçbir şey olmadığını unutma.

- Bir işin yarım bırakılması ile hiç yapılmamasının arasında fark yoktur. 

- İnsanlar soru sorduğunda onları küçümseme, bunu nasıl bilmiyorsun deme. Hangi yoldan geçtiğini unutma. Bilmiyorsan bilmediğini söyle, yarım biliyorsan yönlendir. Biliyorsan bahset ve araştırmaya yönelt. 

- Topluluğa konuşurken, bir eğitmen kimliğindeyken eğer bir görüşünü paylaşıyorsan bunun senin görüşün olduğunun altını çiz, subjektif olduğundan veya kendi hissiyatın olduğunu belirt. 

- Eğer gelişmekte olan bir teknolojiden bahsediyorsan konuşmayı yaptığın yılı ve ayı belirt.

- Bir benzetme veya örnekleme yapacaksan bunun derecesini belirtmeyi unutma. 

- Spesifik bir örnek mi veriyorsun yoksa yuvarlak bir analoji mi kuruyorsun bahset. 

- Çalışmaktan ve daha fazla öğrenmekten başka bir şansın olmadığını unutma. 

- Paslanma, körelme. Pratik yap ve elin alıştığında alışkanlıklarına karşı gel ve yeni bir şey öğren.

- Her bir zaman diliminde bir şey öğren. 

- Yapıyormuş gibi gözükmek kendine takabileceğin en çirkin maskedir. Haketmediğin bir başarıyı kabul etmek hiledir. 

- Öğrendiklerini aktar, bir yere kaydet veya geri dönüp bunu bir zaman yaptığının izini bırak. 


> 
Ne yaparsan yap öğren ve ortaya koymaya devam et. 
